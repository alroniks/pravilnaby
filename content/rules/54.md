+++
title = "Коска пры выклічніках і гукаперайманнях"
chapter = "Коска ў простым сказе"
section = "Пунктуацыя"
weight = 54
draft = false
+++

1. Коскамі аддзяляюцца выклічнікі, калі яны не маюць падкрэсленай клічнай інтанацыі і знаходзяцца ў пачатку ці ў сярэдзіне сказа.
<br>Напрыклад:
<blockquote>_Ах, дружа-клён! Ну як яго не ўспомніць?.._ (П.Трус).</blockquote>
<blockquote>_Мілая! О, колькі радасці даеш майму ты сэрцу маладому!_ (Я.Купала).</blockquote>
<blockquote>_Ох, нашто ж ты, ночка, так прыгожа-міла?_ (Я.Колас).</blockquote>
<blockquote>_Эх, як слаўна, як прыгожа, хораша, прыстойна!_ (Я.Колас).</blockquote>
<blockquote>_Эй, дзяцюк малады, не тужы, не глядзі ты скрозь слёзы на свет..._ (Я.Купала).</blockquote>

2. Коскамі аддзяляюцца выклічнікі і гукаперайманні, калі яны знаходзяцца ў сярэдзіне або ў канцы сказа ці паўтараюцца.
<br>Напрыклад:
<blockquote>_Раздолле ў лузе, эх, раздолле!_ (Я.Колас).</blockquote>
<blockquote>_Шкада, ай, як шкада Іліко_ (Э.Самуйлёнак).</blockquote>
<blockquote>_Колькі ў лесе грыбоў, ай-яй-яй!_ (З.Бядуля).</blockquote>
<blockquote>_Ну, ну, пашавельвайся, – падганяў ён Алеся_ (К.Крапіва).</blockquote>
<blockquote>_Толькі ў другой палавіне, дзе спяць гаспадыня і яе дачка-вучаніца, размашыста і глуха стукаюць ходзікі: як-так, як-так..._ (І.Шамякін).</blockquote>

3. Не аддзяляюцца коскамі выклічнікі перад асабовымі займеннікамі.
<br>Напрыклад:
<blockquote>_Ой ты, ночка, чарнявая ноч, агарні цеплынёю мяне..._ (П.Панчанка).</blockquote>
<blockquote>_Эх ты, – кажа яна, – лепш вось дахаты ідзі, а то будзе табе ад маці_ (Я.Брыль).</blockquote>

4. Не з’яўляецца выклічнікам і не аддзяляецца коскай часціца о пры зваротку, адмоўі, сцвярджэнні, а таксама не аддзяляюцца коскай узмацняльныя часціцы, аднолькавыя па гукавым складзе з выклічнікамі.
<br>Напрыклад:
<blockquote>_Я не для вас, паны, о не, у час вольны песенькі складаю..._ (Я.Купала).</blockquote>
<blockquote>_О так, так, планы маюць выключную ролю ва ўсякай справе_ (М.Лынькоў).</blockquote>
<blockquote>_Міколу ж аднаму ай-ёй як цяжка_ (Я.Брыль).</blockquote>
<blockquote>_Я яшчэ ого які дужы!_ (І. Шамякін).</blockquote