<!DOCTYPE html>
<html lang="be-BY">
<head>
  <meta name="generator" content="Hugo 0.49" />
  <meta charset="utf-8">
  <meta http-equiv="X-UA-Compatible" content="IE=edge">
  <meta name="viewport" content="width=device-width, initial-scale=1">
  <title> Коска пры пабочных і ўстаўных канструкцыях </title>

  

  
<script type="application/javascript">
var doNotTrack = false;
if (!doNotTrack) {
	window.ga=window.ga||function(){(ga.q=ga.q||[]).push(arguments)};ga.l=+new Date;
	ga('create', 'UA-127301756-1', 'auto');
	
	ga('send', 'pageview');
}
</script>
<script async src='https://www.google-analytics.com/analytics.js'></script>

  <meta property="og:title" content="Коска пры пабочных і ўстаўных канструкцыях" />
<meta property="og:description" content="Коскамі выдзяляюцца пабочныя словы і канструкцыі, якія стаяць у сярэдзіне або ў пачатку сказа: безумоўна, бясспрэчна, вядома, канечне, зразумела, напэўна, сапраўды, праўда, пэўна, відавочна, відаць, здаецца, здавалася, мабыць, магчыма, можа, мусіць, няйначай, бадай, знаць, нябось, часам, бывае, бывала, як вядома, як відаць, па ўсім відаць, можа быць, чаго добрага, таго і глядзі, само сабой разумеецца і інш. Напрыклад: І я, безумоўна, шчаслівы і рад, што добра зародзіць густая пшаніца (П." />
<meta property="og:type" content="article" />
<meta property="og:url" content="https://pravilna.by/rules/52/" />

  <meta name="twitter:card" content="summary"/>
<meta name="twitter:title" content="Коска пры пабочных і ўстаўных канструкцыях"/>
<meta name="twitter:description" content="Коскамі выдзяляюцца пабочныя словы і канструкцыі, якія стаяць у сярэдзіне або ў пачатку сказа: безумоўна, бясспрэчна, вядома, канечне, зразумела, напэўна, сапраўды, праўда, пэўна, відавочна, відаць, здаецца, здавалася, мабыць, магчыма, можа, мусіць, няйначай, бадай, знаць, нябось, часам, бывае, бывала, як вядома, як відаць, па ўсім відаць, можа быць, чаго добрага, таго і глядзі, само сабой разумеецца і інш. Напрыклад: І я, безумоўна, шчаслівы і рад, што добра зародзіць густая пшаніца (П."/>


  




    <meta name="twitter:card" content="summary_large_image">
    <meta name="twitter:image" content="https://pravilna.by/covers/52.jpg">
    <meta property="og:image" content="https://pravilna.by/covers/52.jpg">


  <link rel="canonical" href="https://pravilna.by/rules/52/"> 

  
  
    <link rel="prev" href="https://pravilna.by/rules/51/">
  

  
  
    <link rel="next" href="https://pravilna.by/rules/53/">
  


  <link rel="apple-touch-icon" sizes="180x180" href="/favicon/apple-touch-icon.png">
<link rel="icon" type="image/png" sizes="32x32" href="/favicon/favicon-32x32.png">
<link rel="icon" type="image/png" sizes="16x16" href="/favicon/favicon-16x16.png">
<link rel="manifest" href="/favicon/site.webmanifest">
<link rel="mask-icon" href="/favicon/safari-pinned-tab.svg" color="#5bbad5">
<meta name="msapplication-TileColor" content="#da532c">
<meta name="theme-color" content="#ffffff">

  <link href="/css/theme.css?dropcache=1" rel="stylesheet" type="text/css">
  <link href="/css/search.css?dropcache=1" rel="stylesheet" type="text/css">
  <link href="/css/likely.css" rel="stylesheet" type="text/css">
</head>
<body>
  <header>
    <picture>
        <a href="https://pravilna.by">Правільна!</a>
    </picture>
    <input type="text" id="search-input" placeholder="Пошук па правілах..." />
    <nav>
        <menu>
            
            
                <li><a href="/support"  >Падтрымаць праект</a></li>
            
                <li><a href="https://github.com/Alroniks/pravilnaby"  target="_blank">GitHub</a></li>
                  
        </menu>
    </nav>
</header>
  <main>
      

  <section id="52">
  <article>
    <aside>Пунктуацыя &rarr; Коска ў простым сказе</aside>
    <h1>
      Коска пры пабочных і ўстаўных канструкцыях
      <span>§52</span>
    </h1>
    <ol>
<li><p>Коскамі выдзяляюцца пабочныя словы і канструкцыі, якія стаяць у сярэдзіне або ў пачатку сказа: <em>безумоўна</em>, <em>бясспрэчна</em>, <em>вядома</em>, <em>канечне</em>, <em>зразумела</em>, <em>напэўна</em>, <em>сапраўды</em>, <em>праўда</em>, <em>пэўна</em>, <em>відавочна</em>, <em>відаць</em>, <em>здаецца</em>, <em>здавалася</em>, <em>мабыць</em>, <em>магчыма</em>, <em>можа</em>, <em>мусіць</em>, <em>няйначай</em>, <em>бадай</em>, <em>знаць</em>, <em>нябось</em>, <em>часам</em>, <em>бывае</em>, <em>бывала</em>, <em>як вядома</em>, <em>як відаць</em>, <em>па ўсім відаць</em>, <em>можа быць</em>, <em>чаго добрага</em>, <em>таго і глядзі</em>, <em>само сабой разумеецца</em> і інш.
<br>Напрыклад:
<blockquote><em>І я, безумоўна, шчаслівы і рад, што добра зародзіць густая пшаніца</em> (П.Глебка).</blockquote>
<blockquote><em>Лабановіч, відавочна, быў задаволены, што не трэба доўга шукаць фурманкі</em> (Я.Колас).</blockquote>
<blockquote><em>Захар Крымянец зірнуў на зоркі, падумаў пра мароз, які, няйначай, збярэцца да раніцы</em> (М.Лынькоў).</blockquote>
<blockquote><em>Але расстацца нам час наступае; пэўна, ужо доля такая ў нас</em> (М.Багдановіч).</blockquote>
<blockquote><em>Хацелася мне, вядома, пачуць ад Коласа нешта незвычайнае, важнае</em> (Я.Брыль).</blockquote>
<blockquote><em>Не можа быць, канечне, і размовы, каб дарослы чалавек нацкаваў юнака на юнака</em> (У.Караткевіч).</blockquote>
<blockquote><em>Адразу пасвятлела. Відаць, ужо ўзышло сонца</em> (І.Мележ).</blockquote>
<blockquote><em>Як радасна ён сустракаў, бывала, Вялікдзень</em> (Я.Колас).</blockquote></p></li>

<li><p>Не выдзяляюцца коскамі тыя словы, якія ўжываюцца ў ролі мадальнай часціцы або са значэннем прыслоўя і выражаюць сцвярджэнне, узмацненне: <em>можа</em>, <em>няйначай</em>, <em>пэўна</em>, <em>напэўна</em>, <em>канечне</em>, <em>сапраўды</em>, <em>часам</em>, <em>бывае</em>, <em>бывала</em>, <em>бадай</em>, <em>бадай што</em>, <em>мо</em> (усечаная форма слова <em>можа</em>) і інш., а таксама словы <em>відаць</em>, <em>здавацца</em>, якія ў сказе выступаюць выказнікам.
<br>Напрыклад:
<blockquote><em>Можа за якой паўгадзіны батальён па вузкіх і слізкіх ходах, траншэях быў выведзены ў лагчыну&hellip;</em> (І.Шамякін).</blockquote>
<blockquote><em>Цяпер зіма напэўна ляжа</em> (Я.Колас).</blockquote>
<blockquote><em>Такія корчмы-станцыі Мінскі тракт меў бадай праз кожныя дзесяць кіламетраў</em> (З.Бядуля).</blockquote>
<blockquote><em>Мікіта – нелюдзімы, удзень яго бадай што і не спаткаеш на людзях&hellip;</em> (Я.Колас).</blockquote>
<blockquote><em>Дыміць туман. Мо лепш перачакаць, пакуль зара не прыадчыніць дзверы?</em> (М.Танк).</blockquote>
<blockquote><em>Адтуль відаць адразу пяць азёр</em> (Я.Брыль).</blockquote>
<blockquote><em>Часамі Лабановічу здавалася, што вынікі дасягнуты нязначныя</em> (Я.Колас).</blockquote></p></li>

<li><p>Выдзяляюцца коскамі спалучэнні слоў і сказы, якія маюць значэнне эмацыянальнай ацэнкі фактаў рэчаіснасці, а таксама перадаюць пачуццёвую рэакцыю на тыя факты, пра якія гаворыцца ў сказе: <em>на жаль</em>, <em>на вялікі жаль</em>, <em>на шчасце</em>, <em>як на тое шчасце</em>, <em>на маё здзіўленне</em>, <em>як на тое ліха</em>, <em>як на грэх</em>, <em>як на тую бяду</em>, <em>хвароба на іх</em> і інш.
<br>Напрыклад:
<blockquote><em>Аж тут, як на тое шчасце, стаіць сагнутая бярэзіна</em> (С.Грахоўскі).</blockquote>
<blockquote><em>Хата была, на шчасце, ужо абжытая</em> (П.Пестрак).</blockquote>
<blockquote><em>Але, на маё здзіўленне, ён адказвае зусім не так, як я думаў</em> (А.Асіпенка).</blockquote>
<blockquote><em>Як на грэх, лоў быў шчаслівы</em> (Я.Колас).</blockquote>
<blockquote><em>Нават сорам на хатніх зірнуць: ці не ўцямілі, хвароба на іх, ад чаго мой тварык смяецца, ад чаго маё сэрцайка б’ецца</em> (М.Багдановіч).</blockquote></p></li>

<li><p>Коскамі выдзяляюцца словы, спалучэнні слоў і сказы, якія паказваюць на крыніцу паведамлення, на прыналежнасць выказанай думкі: <em>па-мойму</em>, <em>па-твойму</em>, <em>па-ягонаму</em>, <em>па-вашаму</em>, <em>па-іхняму</em>, <em>маўляў</em>, <em>думаю</em>, <em>на мой погляд</em>, <em>з пункту гледжання</em> (каго-небудзь), <em>на думку</em> (каго-небудзь), <em>як вядома</em>, <em>як кажуць</em>, <em>як людзі кажуць</em>, <em>як той казаў</em> і інш.
<br>Напрыклад:
<blockquote><em>Гэта, па-мойму, і ёсць сапраўдная сувязь з жыццём</em> (К.Чорны).</blockquote>
<blockquote><em>Выходзіць, па-ягонаму, што ледзь не самі мы вінаваты, а не той, што наша дабро крадзе</em> (Я.Брыль).</blockquote>
<blockquote><em>Яшчэ, як той казаў, не ўсё скончана</em> (Я.Брыль).</blockquote></p></li>

<li><p>Коскамі выдзяляюцца словы, спалучэнні слоў і сказы, якія перадаюць адносіны да спосабу выражэння думкі, матывацыю спосабу выказвання ці выбару стылістычных сродкаў мовы: <em>адным словам</em>, <em>словам</em>, <em>што называецца</em>, <em>скажам</em>, <em>як гаворыцца</em>, <em>як гэта гаворыцца</em>, <em>інакш кажучы</em>, <em>карацей кажучы</em>, <em>уласна кажучы</em>, <em>прасцей кажучы</em>, <em>шчыра кажучы</em>, <em>не пры вас кажучы</em>, <em>праўдзівей сказаць</em>, <em>папраўдзе сказаць</em>, <em>так сказаць</em>, <em>з дазволу сказаць</em>, <em>я сказаў бы</em> і інш.
<br>Напрыклад:
<blockquote><em>Скажам, аб вадзе гамонкі не было спрадвек, бо хапала нам заўсёды і азёр, і рэк</em> (А.Астрэйка).</blockquote>
<blockquote><em>Шчыра кажучы, я толькі лічуся брыгадзірам</em> (А.Асіпенка).</blockquote></p></li>

<li><p>Коскамі выдзяляюцца словы, спалучэнні слоў і сказы, што выражаюць адносіны гаворачай асобы да слухача: <em>бачыш (бач)</em>, <em>прызнацца</em>, <em>кажаш</em>, <em>кажаце</em>, <em>ведаеш</em>, <em>ведаеце</em>, <em>разумееш</em>, <em>разумееце</em>, <em>паверце</em>, <em>выбачайце</em>, <em>даруйце</em>, <em>даруйце мне</em>, <em>калі ласка</em>, <em>калі хочаце ведаць</em>, <em>ці дасце веры</em>, <em>зрабіце ласку</em> і інш.
<br>Напрыклад:
<blockquote><em>Але ж язык у цябе, даруй мне, як тая мянташка</em> (М.Лынькоў).</blockquote>
<blockquote><em>Напішы мне, калі ласка, пісямко дахаты!</em> (Я.Колас).</blockquote>
<blockquote><em>Я, шчыра прызнацца, і загад на вас падрыхтаваў</em> (А.Асіпенка).</blockquote></p></li>

<li><p>Коскамі выдзяляюцца словы і спалучэнні слоў, якія служаць сродкамі сувязі асобных частак выказвання і ўказваюць на паслядоўнасць, абмежаванне, удакладненне, супастаўленне або аб’яднанне частак тэксту, на выражэнне выніку, заключэння і пад.: <em>па-першае</em>, <em>па-другое</em>, <em>па-трэцяе</em> і інш., <em>першае</em>, <em>другое</em>, <em>трэцяе</em> і інш., <em>нарэшце</em>, <em>значыць</em>, <em>дарэчы</em>, <em>наогул</em>, <em>аднак</em>, <em>прынамсі</em>, <em>наадварот</em>, <em>з аднаго боку</em>, <em>з другога боку</em>, <em>у сваю чаргу</em>, <em>разам з тым</em>, <em>у прыватнасці</em>, <em>між іншым</em>, <em>між тым</em>, <em>да таго ж</em>, <em>такім чынам</em>, <em>галоўным чынам</em>, <em>па крайняй меры</em> і інш.
<br>Напрыклад:
<blockquote><em>Турсевіч – гэта мой настаўнік і мой зямляк, прынамсі, аднае воласці</em> (Я.Колас).</blockquote>
<blockquote><em>Валодзька выпрасіў, нарэшце, у рэдактара дазвол паехаць на раён</em> (Я.Брыль).</blockquote>
<blockquote><em>Спазніліся, аднак, на вялікае спатканне, трэба было раней</em> (В.Быкаў).</blockquote>
<blockquote><em>Мікола быў, між тым, дома</em> (К.Чорны).</blockquote>
<blockquote><em>З другога боку, Ядвісі было цікава паслухаць, як вёў сваю работу ў школе настаўнік&hellip;</em> (Я.Колас).</blockquote>
<blockquote><em>Па крайняй меры, для яго нічога ўжо не будзе</em> (В.Быкаў).</blockquote>
<blockquote><em>Такім чынам, усе няяснасці, сумненні, прынесеныя Саўкам, цяпер развеяліся</em> (Я.Колас).</blockquote></p></li>

<li><p>Калі слова <strong>нарэшце</strong> не выконвае функцыі пабочнага слова і выражае часавае значэнне, то яно коскамі не выдзяляецца.
<br>Напрыклад:
<blockquote><em>Нарэшце да Панаса падыходзіць шырокі чалавек з жорсткімі вусамі</em> (Я.Колас).</blockquote>
<blockquote><em>Тым часам поезд з кожнай хвілінай набліжаўся да вакзала і нарэшце спыніўся</em> (Я.Колас).</blockquote>
Калі слова <strong>аднак</strong> у пачатку сказа ці другой часткі складаназлучанага сказа і пры аднародных членах ужываецца як супраціўны злучнік, яно коскай не аддзяляецца.
<br>Напрыклад:
<blockquote><em>Турку стала лягчэй ад тае пахвалы, аднак ён прастадушна прызнаўся</em> (В.Быкаў).</blockquote>
<blockquote><em>Трэба было паспаць. Аднак чамусьці не спалася.</em></blockquote></p></li>

<li><p>Спалучэнні слоў <strong>між тым</strong>, <strong>тым не менш</strong>, <strong>да таго ж</strong>, якія ўжываюцца ў пачатку сказа або другой часткі складанага сказа, выконваюць функцыю злучніка і коскай не аддзяляюцца.
<br>Напрыклад:
<blockquote><em>У вас на мястэчка многа сілы не патрабуецца, між тым вакол вялікая патрэба ў людзях</em> (Ц.Гартны).</blockquote>
<blockquote><em>На дварэ ноч. Між тым спаць не хочацца</em> (І.Мележ).</blockquote>
<blockquote><em>Тым не меней ён [Лабановіч] устаў і рушыў у той бок, куды паехала дзяўчына</em> (Я.Колас).</blockquote>
<blockquote><em>Да таго ж Мініч яшчэ меў недахоп у вымаўленні: ён шапялявіў</em> (Я.Колас).</blockquote></p></li>

<li><p>Коскамі выдзяляюцца словы і спалучэнні слоў, якія не маюць уласна сінтаксічнага значэння і ўводзяцца ў сказ без якой-небудзь матывацыі: <em>гэта</em>, <em>гэта самае</em>, <em>ну</em>, <em>вот</em>, <em>само сабой</em>, <em>знацца</em>, <em>значыцца</em>, <em>стала быць</em>, <em>так сказаць</em>, <em>брат ты мой</em>, <em>тудэма-сюдэма</em>, <em>каліна-маліна</em> і інш.
<br>Напрыклад:
<blockquote><em>Зусім не тое выйшла, зусім не тое, што трэба было нашай, значыцца, вёсцы</em> (М.Лынькоў).</blockquote>
<blockquote><em>Проста, ну, сімпатызуюць адзін другому маладыя, хіба ж ім і не пагаварыць, хіба ж ім і не пасмяяцца</em> (М.Лынькоў).</blockquote>
<blockquote><em>Тудэма-сюдэма, куды тут садзіцца!</em> (Я.Купала).</blockquote>
<blockquote><em>Чаго яны, каліна-маліна, там?</em> (І.Мележ).</blockquote></p></li>

<li><p>Коскамі выдзяляюцца пабочныя словы і спалучэнні слоў, якія ўваходзяць у склад іншых пабочных ці ўстаўных сказаў, адасобленых зваротаў, удакладняльных ці іншых выдзеленых знакамі прыпынку частак сказа.
<br>Напрыклад:
<blockquote><em>Немцы, як ты, мабыць, ведаеш, аднавілі завод у Гудове</em> (Б.Сачанка).</blockquote>
<blockquote><em>Боты – і выцер іх, здаецца! – усё ж такі наслядзілі на чыстай чырвонай падлозе</em> (Я.Брыль).</blockquote>
<blockquote><em>Не будку мае Жук – палацы</em> (хоць не свае, вядома, працы)_ (К.Крапіва).</blockquote>
<blockquote><em>Людзі слухалі ўважліва, баючыся, відаць, прапусціць хоць адно слова</em> (П.Пестрак).</blockquote>
<blockquote><em>Мы зайшлі ў крайнюю хату, пабудаваную, напэўна, пасля вайны.</em></blockquote>
<blockquote><em>Не чакаючы, як відаць, далейшай размовы, жанчына хутка выйшла з хаты</em> (П.Галавач).</blockquote></p></li>

<li><p>Калі пабочнае слова стаіць перад адасобленым зваротам, пабочным сказам або ўдакладняльнай канструкцыяй, то яно ўваходзіць у іх склад і коскай не аддзяляецца.
<br>Напрыклад:
<blockquote><em>Старшыня імкліва абыходзіць вакол машыны, няйначай прыглядаючыся неспакойным вокам да яе паклажы</em> (І.Шамякін).</blockquote>
<blockquote><em>Плылі ў вясновую сінь за акно мяккія акорды, уздыхала мора, і, можа заслухаўшыся гэтай музычнай вясной, не падавалі свайго голасу гарматы</em> (І.Навуменка).</blockquote>
<blockquote><em>Аднекуль, мабыць з печы, да іх кінулася жанчына</em> (В.Быкаў).</blockquote></p></li>

<li><p>Паміж пабочнымі словамі, спалучэннямі слоў і сказамі, якія ідуць адно за адным, ставіцца коска.
<br>Напрыклад:
<blockquote><em>Словам, на наша шчасце, хата нейкім чынам уцалела</em> (З.Бядуля).</blockquote>
<blockquote><em>Само сабой, канечне, паставілі мы і хату</em> (Б.Сачанка).</blockquote></p></li>

<li><p>Пабочныя словы, спалучэнні слоў і сказы аддзяляюцца коскамі ад папярэдніх злучнікаў, якія звязваюць члены сказа або часткі складанага сказа.
<br>Напрыклад:
<blockquote><em>Санкоўскі з ходу далучыўся да песні, і, можа, ад таго яна загучала яшчэ энергічней</em> (П.Пестрак).</blockquote>
<blockquote><em>Твае [маці] у мяне бровы, твой лоб і нос. Твой неспакой. І, пэўна, твой лёс</em> (А.Вярцінскі).</blockquote>
<blockquote><em>Маёр спыніўся каля дзвярэй, заплюшчыў вочы і, здалося мне, пахіснуўся</em> (І.Шамякін).</blockquote>
<blockquote><em>Тады спрэчкі не разлучалі іх, а, наадварот, яшчэ болей умацоўвалі</em> (Я.Колас).</blockquote></p></li>

<li><p>Злучнік <strong>а</strong>, калі ён складае адно цэлае з наступным пабочным кампанентам сказа, не аддзяляецца ад апошняга коскай: <em>а можа</em>, <em>а магчыма</em>, <em>а значыцца</em>, <em>а між іншым</em>, <em>а па-другое</em>.
<br>Напрыклад:
<blockquote><em>– І штаб па кіраўніцтву партызанскім рухам будзе? – пытаў Багавік.
<br>– Будзе. А можа, ён ужо і ёсць</em> (В.Быкаў).</blockquote></p></li>

<li><p>Не аддзяляецца коскай ад пабочных кампанентаў узмацняльная часціца <strong>і</strong>.
<br>Напрыклад:
<blockquote><em>І сапраўды, гэта не кепская думка!</em> (Я.Колас).</blockquote>
<blockquote><em>Дожджык, і праўда, так і поўз за каўнер</em> (Я.Брыль).</blockquote></p></li>

<li><p>Коска не ставіцца паміж пабочнымі словамі і часціцамі, якія да іх адносяцца і стаяць пасля іх.
<br>Напрыклад:
<blockquote><em>Можа б ты даў мне хоць кавалачак хлеба ў дарогу?</em> (Я.Колас).</blockquote>
<blockquote><em>Ну, напэўна ж ёсць прычына, калі кпіць з цябе яна?</em> (Я.Колас).</blockquote></p></li>

<li><p>Коскамі выдзяляюцца ўстаўныя словы, спалучэнні слоў і сказы, якія выконваюць удакладняльную функцыю (тлумачэнні, заўвагі, дадатковыя звесткі і інш.).
<br>Напрыклад:
<blockquote><em>Доўгі час Закружжа, так называлі вёску прышлыя людзі, з навакольным светам звязвала звычайная лясная сцежка</em> (А.Асіпенка).</blockquote>
<blockquote><em>Віхрасты хлапчук, яму было год шэсць, штосьці мармытаў праз сон і смяяўся</em> (К.Чорны).</blockquote></p></li>
</ol>

  </article>    
</section>

  <div class="likely">
    <div class="twitter"></div>
    <div class="facebook"></div>
    <div class="vkontakte"></div>
    <div class="telegram"></div>
  </div>
  
  <nav>
    
      <a href="https://pravilna.by/rules/51/" class="prev"><span>&larr;</span>&nbsp;Коска пры словах і спалучэннях слоў, якія ўдакладняюць або абмяжоўваюць значэнне іншых слоў у сказе</a>
    
    
      <a href="https://pravilna.by/rules/53/" class="next">Коска пры зваротку&nbsp;<span>&rarr;</span></a>
      
  </nav>

  </main>
  <footer>
    <div class="copyright">
        Створана з &#x2764; и павагай да роднай мовы by <a href="https://klimchuk.com/" target="_blank">Іван Клімчук</a>
    </div>
    <div class="disclaimer">
        Інфармацыя аб правілах адпавядае тэксту закона №420-3 "Аб Правiлах беларускай арфаграфii i пунктуацыi" ад 23 ліпеня 2008 г.
    </div>
</footer>

  
    <script src="//cdn.jsdelivr.net/algoliasearch/3/algoliasearch.min.js"></script>
    <script src="//cdn.jsdelivr.net/autocomplete.js/0/autocomplete.min.js"></script>
    <script>
      var client = algoliasearch('TRE8OMB1KR', '784e81093a7bb9b63469ecd64bac6ccc');
      var index = client.initIndex('rules');
      autocomplete(
        '#search-input', {
          hint: false,
          debug: false,
          minLength: 1,
          openOnFocus: true,
          keyboardShortcuts: ['s'],
          templates: {
            footer: '<div class="branding"><div class="wrapper"><span>Працуе дякуючы</span><a target="_blank" href="https://algolia.com"><img src="https://www.algolia.com/static_assets/images/press/downloads/algolia-logo-light.svg" /></a></div></div>'
          }
        }, [{
          source: autocomplete.sources.hits(index, { hitsPerPage: 5 }),
          displayKey: 'text',
          templates: {
            suggestion: function(suggestion) {
              link = suggestion._snippetResult.link.value;
              title = suggestion._snippetResult.title.value;
              text = suggestion._snippetResult.text.value;
              output = "<a href=\"" + link + "\"><h4>" + title + "</h4><p>" + text + "</p></a>"
              return output;
            }
          }
        }]);
    </script>

    <script>
      var list = document.getElementsByTagName("ol");
      if (list.length) {
        list = list[0];
      }

      var index = 1;
      for (i in list.childNodes) {
        var node = list.childNodes[i];
        if (node.nodeType != 1 && node.nodeName != "li") {
          continue;
        }
        node.setAttribute('id', "p" + index);
        node.innerHTML = "<div>" + node.innerHTML + "</div>";
        index++;
      }
    </script>
    <script src="/js/likely.js"></script>
  
</body>
</html>
