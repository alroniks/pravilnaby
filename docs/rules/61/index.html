<!DOCTYPE html>
<html lang="be-BY">
<head>
  <meta name="generator" content="Hugo 0.49" />
  <meta charset="utf-8">
  <meta http-equiv="X-UA-Compatible" content="IE=edge">
  <meta name="viewport" content="width=device-width, initial-scale=1">
  <title> Правілы пастаноўкі працяжніка </title>

  

  
<script type="application/javascript">
var doNotTrack = false;
if (!doNotTrack) {
	window.ga=window.ga||function(){(ga.q=ga.q||[]).push(arguments)};ga.l=+new Date;
	ga('create', 'UA-127301756-1', 'auto');
	
	ga('send', 'pageview');
}
</script>
<script async src='https://www.google-analytics.com/analytics.js'></script>

  
<script type="text/javascript" >
    (function (d, w, c) {
        (w[c] = w[c] || []).push(function() {
            try {
                w.yaCounter50738590 = new Ya.Metrika2({
                    id:50738590,
                    clickmap:true,
                    trackLinks:true,
                    accurateTrackBounce:true
                });
            } catch(e) { }
        });

        var n = d.getElementsByTagName("script")[0],
            s = d.createElement("script"),
            f = function () { n.parentNode.insertBefore(s, n); };
        s.type = "text/javascript";
        s.async = true;
        s.src = "https://mc.yandex.ru/metrika/tag.js";

        if (w.opera == "[object Opera]") {
            d.addEventListener("DOMContentLoaded", f, false);
        } else { f(); }
    })(document, window, "yandex_metrika_callbacks2");
</script>
<noscript><div><img src="https://mc.yandex.ru/watch/50738590" style="position:absolute; left:-9999px;" alt="" /></div></noscript>


  <meta property="og:title" content="Правілы пастаноўкі працяжніка" />
<meta property="og:description" content="Працяжнік ставіцца паміж дзейнікам і выказнікам: калі абодва галоўныя члены сказа выражаны назоўнікам у назоўным склоне і пры выказніку адсутнічае дзеяслоў-звязка. Напрыклад: Мінск – сталіца, гордасць наша, слава ўсёй краіны (Я.Купала). Матчыны рукі – залатыя рукі (І.Мележ). Фразеалогія – раздзел мовазнаўства, які вывучае семантычныя, граматычныя і стылістычныя асаблівасці ўстойлівых выразаў. Прастора і час – усеагульныя формы каардынацыі з’яў і падзей; калі абодва галоўныя члены ці адзін з іх выражаны неазначальнай формай дзеяслова." />
<meta property="og:type" content="article" />
<meta property="og:url" content="https://pravilna.by/rules/61/" />

  <meta name="twitter:card" content="summary"/>
<meta name="twitter:title" content="Правілы пастаноўкі працяжніка"/>
<meta name="twitter:description" content="Працяжнік ставіцца паміж дзейнікам і выказнікам: калі абодва галоўныя члены сказа выражаны назоўнікам у назоўным склоне і пры выказніку адсутнічае дзеяслоў-звязка. Напрыклад: Мінск – сталіца, гордасць наша, слава ўсёй краіны (Я.Купала). Матчыны рукі – залатыя рукі (І.Мележ). Фразеалогія – раздзел мовазнаўства, які вывучае семантычныя, граматычныя і стылістычныя асаблівасці ўстойлівых выразаў. Прастора і час – усеагульныя формы каардынацыі з’яў і падзей; калі абодва галоўныя члены ці адзін з іх выражаны неазначальнай формай дзеяслова."/>


  




    <meta name="twitter:card" content="summary_large_image">
    <meta name="twitter:image" content="https://pravilna.by/covers/61.jpg">
    <meta property="og:image" content="https://pravilna.by/covers/61.jpg">


  <link rel="canonical" href="https://pravilna.by/rules/61/"> 

  
  
    <link rel="prev" href="https://pravilna.by/rules/60/">
  

  
  
    <link rel="next" href="https://pravilna.by/rules/62/">
  


  <link rel="apple-touch-icon" sizes="180x180" href="/favicon/apple-touch-icon.png">
<link rel="icon" type="image/png" sizes="32x32" href="/favicon/favicon-32x32.png">
<link rel="icon" type="image/png" sizes="16x16" href="/favicon/favicon-16x16.png">
<link rel="manifest" href="/favicon/site.webmanifest">
<link rel="mask-icon" href="/favicon/safari-pinned-tab.svg" color="#5bbad5">
<meta name="msapplication-TileColor" content="#da532c">
<meta name="theme-color" content="#ffffff">

  <link href="/css/theme.css?dropcache=1" rel="stylesheet" type="text/css">
  <link href="/css/search.css?dropcache=1" rel="stylesheet" type="text/css">
  <link href="/css/likely.css" rel="stylesheet" type="text/css">
</head>
<body>
  <header>
    <picture>
        <a href="https://pravilna.by">Правільна!</a>
    </picture>
    <input type="text" id="search-input" placeholder="Пошук па правілах..." />
    <nav>
        <menu>
            
            
                <li><a href="/support"  >Падтрымаць праект</a></li>
            
                <li><a href="https://github.com/Alroniks/pravilnaby"  target="_blank">GitHub</a></li>
                  
        </menu>
    </nav>
</header>
  <main>
      

  <section id="61">
  <article>
    <aside>Пунктуацыя &rarr; Працяжнік</aside>
    <h1>
      Правілы пастаноўкі працяжніка
      <span>§61</span>
    </h1>
    <ol>
<li><p>Працяжнік ставіцца паміж дзейнікам і выказнікам:
<br>калі абодва галоўныя члены сказа выражаны назоўнікам у назоўным склоне і пры выказніку адсутнічае дзеяслоў-звязка.
<br>Напрыклад:
<blockquote><em>Мінск – сталіца, гордасць наша, слава ўсёй краіны</em> (Я.Купала).</blockquote>
<blockquote><em>Матчыны рукі – залатыя рукі</em> (І.Мележ).</blockquote>
<blockquote><em>Фразеалогія – раздзел мовазнаўства, які вывучае семантычныя, граматычныя і стылістычныя асаблівасці ўстойлівых выразаў.</em></blockquote>
<blockquote><em>Прастора і час – усеагульныя формы каардынацыі з’яў і падзей;</em></blockquote>
калі абодва галоўныя члены ці адзін з іх выражаны неазначальнай формай дзеяслова.
<br>Напрыклад:
<blockquote><em>Вучыцца ў народа – задача кожнага пісьменніка</em> (К.Чорны)</blockquote>
<blockquote><em>Хату зрабіць – не скрынку збіць</em> (Прыказка).</blockquote>
<blockquote><em>Дзетак узгадаваць – не грыбкоў назбіраць</em> (Прыказка);</blockquote>
калі перад выказнікам ёсць словы гэта, вось, значыць, гэта значыць, гэта ёсць.
<br>Напрыклад:
<blockquote><em>Паэзія – гэта пакута і радасць, праклён і бязлітаснасць, споведзь і гордасць</em> (П.Панчанка).</blockquote>
<blockquote><em>Кожны чалавек – гэта цэлы свет</em> (К.Чорны).</blockquote>
<blockquote><em>Цімох і Гануля – вось роўная пара</em> (Я.Купала).</blockquote>
<blockquote><em>Ігнараваць мову – гэта значыць ігнараваць народ, нацыю</em> (П.Пестрак);</blockquote>
калі дзейнік і выказнік выражаны лічэбнікамі або адзін з іх выражаны назоўнікам у назоўным склоне, а другі – лічэбнікам ці колькасна-іменным спалучэннем.
<br>Напрыклад:
<blockquote><em>Пяць і тры – восем.</em></blockquote>
<blockquote><em>Шэсцьдзясят і пяцьдзясят – сто дзесяць.</em></blockquote>
<blockquote><em>Плошча Нарачы – восемдзясят квадратных кіламетраў.</em></blockquote>
<blockquote><em>Плошча басейна Нёмана – 98,2 тыс. км2;</em></blockquote>
калі выказнікам выступае ўсечаная форма дзеяслова, выклічнік або гукапераймальнае слова.
<br>Напрыклад:
<blockquote><em>Уладзік зараз – шмыг у дзверы</em> (Я.Колас).</blockquote>
<blockquote><em>А куля – дзык! А другая ў руку</em> (Я.Брыль).</blockquote>
<blockquote><em>Я – хоп за павады! Конь спужаўся, а я – скок на яго</em> (Я.Колас).</blockquote></p></li>

<li><p>Працяжнік ставіцца перад абагульняльным словам пасля аднародных членаў.
<br>Напрыклад:
<blockquote><em>І двор, і дарога, і лес – усё было занесена белым снегам</em> (І.Пташнікаў).</blockquote>
<blockquote><em>Адчуванне дакладнасці слова, уменне карыстацца ім, культура мовы і пісьменнасць – усё залежыць ад таго, як загучала слова, пачутае ў маленстве</em> (В.Вітка).</blockquote></p></li>

<li><p>Калі пасля аднародных членаў перад абагульняльным словам ужыта пабочнае слова або спалучэнне слоў <strong>словам</strong>, <strong>адным словам</strong>, <strong>карацей кажучы</strong>, то працяжнік ставіцца перад пабочным словам, а пасля яго – коска.
<br>Напрыклад:
<blockquote><em>Начны лес, ціхі, ледзь улоўны гул маразявых сосен, цішыня лясных нетраў – адным словам, усё настройвала на роздум</em> (М.Зарэцкі).</blockquote></p></li>

<li><p>Калі аднародныя члены сказа стаяць у сярэдзіне сказа пасля абагульняльнага слова, то перад імі ставіцца двукроп’е, а працяжнік – пасля іх.
<br>Напрыклад:
<blockquote><em>Хутка ўсё: неба, і дарога, і чэзлыя балотныя хмызнякі – патанула ў снежнай завірусе</em> (Я.Колас).</blockquote>
<blockquote><em>Усё: і хмурнае неба, і мёрзлая чорная зямля – было ахоплена нечым сумным, халодным і грозным</em> (К.Чорны).</blockquote></p></li>

<li><p>Працяжнік ставіцца паміж аднароднымі членамі сказа, калі прапушчаны супраціўны злучнік.
<br>Напрыклад:
<blockquote><em>Не плача – смяецца шчаслівая маці</em> (М.Багдановіч).</blockquote>
<blockquote><em>На чарговым прыпынку ў пярэднія дзверы не ўвайшоў – ускочыў малады, як і шафёр, хлопец</em> (Ф.Янкоўскі).</blockquote>
<blockquote><em>Гаспадар павёў яго не ў жылы катэдж – у лазню…</em> (І.Шамякін).</blockquote>
<blockquote><em>Не сваімі – чужымі нагамі гаспадар падышоў да каня</em> (П.Глебка).</blockquote></p></li>

<li><p>Працяжнік ставіцца перад злучнікам і паміж двума членамі сказа, калі другі з іх выражае вынік, хуткую змену падзей, нечаканасць.
<br>Напрыклад:
<blockquote><em>А ўбачыў Машу – і адразу падабрэў</em> (І.Шамякін).</blockquote>
<blockquote><em>Зірнеш – і зрэдку дзе ўбачыш адзінокі яблык, што блішчыць між лісця на апошнім сонцы</em> (Я.Сіпакоў).</blockquote></p></li>

<li><p>Калі злучнік і звязвае два аднародныя выказнікі, з якіх другі выражаны ўсечанай формай дзеяслова, то паміж імі заўсёды ставіцца працяжнік – перад злучнікам або пасля яго.
<br>Напрыклад:
<blockquote><em>Пахіснулася хвоя – і бразь на зямлю</em> (Я.Колас).</blockquote>
<blockquote><em>Да рэчкі жаданай прабраліся хлопцы і – стоп!</em> (Я.Колас).</blockquote></p></li>

<li><p>Працяжнік ставіцца перад недапасаваным азначэннем, выражаным неазначальнай формай дзеяслова ці спалучэннем з гэтай формай.
<br>Напрыклад:
<blockquote><em>Усіх непакоіла адна думка – выстаяць</em> (М.Лынькоў).</blockquote>
<blockquote><em>Міканор успомніў бацькаў наказ – паглядзець, ці не прадаюць кос</em> (І.Мележ).</blockquote></p></li>

<li><p>Працяжнік ставіцца перад неразвітым або развітым прыдаткам, які стаіць у канцы сказа:
<br>калі ў прыдатку тлумачыцца, удакладняецца змест азначаемага назоўніка і перад ім без змянення сэнсу можна ўставіць словы іменна, а іменна.
<br>Напрыклад:
<blockquote><em>Пацягнуўся лес сцяною – ельнік, дуб і хваіна</em> (Я.Колас).</blockquote>
<blockquote><em>За ўвесь час яна ні разу не глянула на свайго суседа – Лабановіча</em> (Я.Колас);</blockquote>
калі прыдатак адносіцца да займенніка.
<br>Напрыклад:
<blockquote><em>Наперадзе ішоў ён – таварыш Дарожка</em> (П.Пестрак).</blockquote>
<blockquote><em>Вось яна – дзявочая пекната</em> (І.Шамякін).</blockquote>
<blockquote><em>Ён паспеў ужо коратка перазнаёміцца з усімі ў гэтым доме і стаць быццам сваім чалавекам – гэты малады і вясёлы хлопец</em> (К.Чорны);</blockquote>
калі неабходна падкрэсліць адценне самастойнасці прыдатка.
<br>Напрыклад:
<blockquote><em>А вось і сам гаспадар гэтай хаты – Трахім</em> (К.Крапіва).</blockquote>
<blockquote><em>Андрэй сядзеў, апёршыся на край стала, і дапытліва пазіраў на людзей – на моладзь і старых</em> (П.Пестрак).</blockquote></p></li>

<li><p>Працяжнік ставіцца ў няпоўных складаных сказах на месцы прапушчанага члена сказа.
<br>Напрыклад:
<blockquote><em>З аднаго боку дарогі стаяў рэдкі хвойнік, а з другога – кусты ядлоўцу, а далей – алешнік</em> (Я.Колас).</blockquote>
<blockquote><em>Раны гояцца часам, а дружбаю – гора</em> (А.Куляшоў).</blockquote>
<blockquote><em>Вось прабегла імгненне, затым – залатая мінута</em> (Я.Янішчыц).</blockquote></p></li>

<li><p>Калі ўстаўная канструкцыя знаходзіцца паміж часткамі, дзе павінна ставіцца коска, або ў канцы самой устаўной канструкцыі ёсць гэты знак прыпынку, то коска спалучаецца з працяжнікам і ставіцца перад другім працяжнікам.
<br>Напрыклад:
<blockquote><em>Каб дабрацца да надзелу цёткі Насці – так завуць жонку бацькавага брата, – трэба прайсці каля будкі, у якой яшчэ нядаўна яны жылі…</em> (І.Навуменка).</blockquote>
<blockquote><em>Дзяўчына – мачыха дазналася ўжо, што завуць яе Параска, – прывяла воз на двор «воласці», сказала, што яна жыве тут, на першым паверсе, з боку двара</em> (І.Мележ).</blockquote></p></li>

<li><p>Працяжнік ставіцца паміж часткамі складаназлучанага сказа, калі ў другой частцы падкрэсліваецца вынік у адносінах да першай, калі перадаецца нечаканасць, хуткая змена падзей або супрацьпастаўленне.
<br>Напрыклад:
<blockquote><em>Момант – і ў веснічках паказалася Аленка…</em> (Я.Колас).</blockquote>
<blockquote><em>Сярэдзіна кастрычніка – і такі мароз</em> (І.Шамякін).</blockquote>
<blockquote><em>Пытаўся, шукаў – і ні слыху ў адказ, ні следу нідзе, ні далёкага рэха</em> (П.Панчанка).</blockquote>
<blockquote><em>Узяўся чытаць – і не чыталася</em> (М.Гарэцкі).</blockquote></p></li>

<li><p>Працяжнік ставіцца ў бяззлучнікавых сказах паміж часткамі:
<br>калі ў першай частцы ўказваецца на ўмову або час дзеяння, пра якое паведамляецца ў другой частцы.
<br>Напрыклад:
<blockquote><em>Запяеш па душы, дасі ўцехі гасцям – поўны гуслі насыплю дукатаў</em> (Я.Купала).</blockquote>
<blockquote><em>Вецер загуляе – хвойнік, лозы гнуцца</em> (Я.Колас).</blockquote>
<blockquote><em>Падрасцеш вялікі – раскажу тады</em> (П.Глебка);</blockquote>
калі ў другой частцы паказваецца вынік або робіцца вывад з таго, пра што паведамляецца ў першай частцы.
<br>Напрыклад:
<blockquote><em>Шмат зорак у небе – добра жывёла расплодзіцца. Густая шэрань на галіны лягла – ад яблыкаў, ад ігруш дрэвы да самай зямлі прыгнуцца</em> (Л.Дайнека).</blockquote>
<blockquote><em>Ранак луг расой купае – дзень гарачы будзе</em> (А.Бачыла);</blockquote>
калі змест частак супрацьпастаўляецца ці супастаўляецца.
<br>Напрыклад:
<blockquote><em>Клікнуць хацелася – голас замёр</em> (П.Броўка).</blockquote>
<blockquote><em>Маці будзіла снедаць – ён не ўстаў</em> (І.Навуменка);</blockquote>
калі ў сказе гаворыцца пра хуткую змену падзей або ў другой частцы паказваецца неадпаведнасць, нечаканы вынік таго, пра што паведамляецца ў першай частцы.
<br>Напрыклад:
<blockquote><em>Бліснула маланка – стала відна як удзень</em> (С.Грахоўскі).</blockquote>
<blockquote><em>Глянуў я туды-сюды – нікога не відаць</em> (Я.Колас).</blockquote>
<blockquote><em>Ён паслухаў – ціха ўсюды</em> (Я.Колас);</blockquote>
калі апошняя частка з’яўляецца абагульняльнай у адносінах да папярэдніх.
<br>Напрыклад:
<blockquote><em>Ціха булькатала вада ў канаве, сыпалася лісце, чырыкалі недзе вераб’і – усё гэта было такім звыклым, добрым, прыгожым</em> (М.Гамолка).</blockquote>
<blockquote><em>Дол засланы шышкамі, цвіце сунічнік, бруснічнік, перагукваюцца птушкі, звіняць камары – усё тут знаёмае…</em> (І.Навуменка);</blockquote>
калі другая частка з’яўляецца далучальным сказам.
<br>Напрыклад:
<blockquote><em>І разгарэлася ігрышча – даўно такога не было</em> (Я.Колас).</blockquote>
<blockquote><em>Андрэй быў у добрым гуморы – гэта адразу кідалася ў вочы</em> (М.Зарэцкі);</blockquote>
калі другая частка з’яўляецца параўнаннем у адносінах да першай.
<br>Напрыклад:
<blockquote><em>Слова сказаў – сякераю адсек</em> (Прыказка).</blockquote></p></li>

<li><p>Працяжнік ставіцца паміж двума словамі, якія абазначаюць прасторавыя, часавыя або колькасныя межы (гэтыя словы замяняюць словазлучэнні з прыназоўнікамі <strong>ад</strong> (<strong>з</strong>) … <strong>да</strong>.
<br>Напрыклад:
<blockquote><em>Пасажырскі поезд «Мінск – Масква» прыбыў на станцыю Орша.</em></blockquote>
<blockquote><em>Яр быў метры чатыры ў шырыню, метраў пятнаццаць – дваццаць глыбінёю, а ў даўжыню цягнуўся метраў на шэсцьдзесят</em> (У.Караткевіч).</blockquote></p></li>

<li><p>Працяжнік ставіцца паміж двума ці некалькімі найменнямі ў назвах вучэнняў, законаў, падзей і інш.
<br>Напрыклад:
<blockquote><em>Закон захавання матэрыі Ламаносава – Лавуазье быў вялікім навуковым адкрыццём ХVІІІ стагоддзя.</em></blockquote>
<blockquote><em>Шахматны матч Карпаў – Каспараў закончыўся ўнічыю.</em></blockquote></p></li>

<li><p>Працяжнік не ставіцца, калі выказнік, выражаны ўсечанай формай дзеяслова, інтанацыйна не выдзяляецца.
<br>Напрыклад:
<blockquote><em>Я тым часам шмыг за дзверы</em> (З.Бядуля).</blockquote>
<blockquote><em>Даніла шусь тут у вароты з жалезным ёмкім сахаром</em> (Я.Колас).</blockquote></p></li>

<li><p>Працяжнік паміж дзейнікам і выказнікам, выражанымі назоўнікам або назоўнікам і займеннікам ці прыметнікам, не ставіцца:
<br>калі паміж галоўнымі членамі сказа стаіць прыслоўе або часціца.
<br>Напрыклад:
<blockquote><em>А мой бацька таксама партызан</em> (І.Шамякін).</blockquote>
<blockquote><em>Дзед Талаш не проста праваднік у Букрэевай разведцы</em> (Я.Колас);</blockquote>
калі паміж галоўнымі членамі сказа стаіць пабочнае слова ці адасоблены член сказа (акрамя прыдатка).
<br>Напрыклад:
<blockquote><em>Хлопцы, відаць, добрыя рыбакі</em> (Я.Сіпакоў).</blockquote>
<blockquote><em>Хлопец, апрануты ў салдацкі шынель, наш зямляк</em> (К.Чорны);</blockquote>
калі дзейнік стаіць пасля выказніка.
<br>Напрыклад:
<blockquote><em>Страшэнны штукар і свавольнік гэты Нёман</em> (Я.Колас);</blockquote>
калі перад выказнікам ёсць адмоўе <strong>не</strong>.
<br>Напрыклад:
<blockquote><em>Сам сабе чалавек не вораг</em> (Прыказка).</blockquote>
<blockquote><em>Сляпы сляпому не павадыр</em> (Прыказка);</blockquote>
калі пры выказніку ўжываюцца параўнальныя злучнікі <strong>як</strong>, <strong>усё роўна як</strong>, <strong>быццам</strong>, <strong>быццам бы</strong>, <strong>бы</strong>, <strong>нібы</strong>, <strong>што</strong>.
<br>Напрыклад:
<blockquote><em>Жыта як сцяна</em> (І.Навуменка).</blockquote>
<blockquote><em>Аблокі нібы воўна</em> (Я.Янішчыц).</blockquote>
<blockquote><em>Вясенні луг што выстаўка народнага мастацтва</em> (І.Шамякін);</blockquote>
калі дзейнік выражаны асабовым займеннікам, а выказнік – назоўнікам у назоўным склоне.
<br>Напрыклад:
<blockquote><em>Пасівелы мой лес, я твой вечны паклоннік, я твой вечны даўжнік</em> (Я.Сіпакоў);</blockquote>
калі дзейнік выражаны назоўнікам, а выказнік – прыметнікам.
<br>Напрыклад:
<blockquote><em>Неба чыстае, васільковае</em> (А.Якімовіч).</blockquote>
<blockquote><em>У познюю восень вада пад мастком чыстая і халодная</em> (К.Чорны).</blockquote></p></li>

<li><p>Працяжнік можа ставіцца пры сэнсава-інтанацыйным выдзяленні:
<br>выказніка.
<br>Напрыклад:
<blockquote><em>Рак – не рыба, кажан – не птушка</em> (Прыказка).</blockquote>
<blockquote><em>Лёдам гасцінец мой выбіты, выліты, лёд – як магіла сама</em> (Я.Купала).</blockquote>
<blockquote><em>Я – чалавек, мне трэба жыць, тварыць, а не гарэць у полымі напалму</em> (А.Зарыцкі).</blockquote>
<blockquote><em>Неба – высокае, блакітнае</em> (Я.Маўр);</blockquote>
двух ці больш дапасаваных азначэнняў, што стаяць звычайна ў канцы сказа.
<br>Напрыклад:
<blockquote><em>Сонца зайшло, і пачалося змярканне – ціхае, свежае, з расой і камарамі</em> (Я.Брыль).</blockquote>
<blockquote><em>Запальваліся то тут, то там зоры – вясёлыя, мігатлівыя</em> (Б.Сачанка).</blockquote>
<blockquote><em>Паказалася нават сонца – чырвонае, нізкае</em> (Б.Сачанка);</blockquote>
прыдатка або групы аднародных прыдаткаў, якія стаяць у сярэдзіне сказа пасля азначаемага назоўніка, калі неабходна падкрэсліць самастойнасць прыдаткаў.
<br>Напрыклад:
<blockquote><em>Начны драпежнік – сава – бясшумна плыве ў паветры</em> (В.Вольскі).</blockquote>
<blockquote><em>Грабцы – дзяўчаты, маладзіцы – штораз варушацца жывей, бо чуюць голас навальніцы</em> (Я.Колас).</blockquote>
Калі патрабуецца пастаноўка пасля адасобленага прыдатка коскі, то другі працяжнік апускаецца:
<blockquote><em>Падаюць сняжынкі – дыяменты-росы, падаюць бялюткі за маім акном</em> (П.Трус);</blockquote>
даданых членаў сказа, якія знаходзяцца ў канцы сказа.
<br>Напрыклад:
<blockquote><em>Каля школы шчабяталі дзеці – звонка, радасна</em> (Я.Колас);</blockquote>
даданай часткі складаназалежнага сказа, якая можа знаходзіцца перад галоўнай часткай або пасля яе.
<br>Напрыклад:
<blockquote><em>Цаніце чалавека заўсёды пры жыцці. Калі заплюшчыць векі – ён згіне ў небыцці</em> (П.Панчанка).</blockquote>
<blockquote><em>Што думаў бацька – не ведаю</em> (Я.Брыль).</blockquote>
<blockquote><em>Хто птушку пакрыўдзіць – той сам сабе здрадзіць</em> (П.Панчанка).</blockquote>
<blockquote><em>Тады магутная краіна – калі пявучы ў ёй народ</em> (Я.Янішчыц).</blockquote>
<blockquote><em>Смяюся, калі плакаць трэба. Журба – калі на вуснах смех</em> (Я.Янішчыц).</blockquote></p></li>

<li><p>Працяжнік можа ставіцца ў няпоўных простых сказах на месцы прапушчанага члена сказа.
<br>Напрыклад:
<blockquote><em>Па суседству з Белым возерам знаходзіцца другое – Чорнае</em> (В.Вольскі).</blockquote>
<blockquote><em>Праз шум эшалона прарваўся недалёкі гарматны выбух. Затым яшчэ некалькі – большай сілы</em> (І.Мележ).</blockquote>
<blockquote><em>У цёмным небе – карагоды сіняватых зорак</em> (М.Багдановіч).</blockquote></p></li>

<li><p>Працяжнік можа ставіцца ў сказе, каб пазбегнуць двухсэнсоўнасці выказвання.
<br>Напрыклад:
<blockquote><em>Ты што – забыўся? Параўн.: Ты што&rsquo; забыўся?</em></blockquote>
<blockquote><em>І якія людзі незвычайныя – таленты! Параўн.: І якія людзі – незвычайныя таленты!</em></blockquote></p></li>

<li><p>Працяжнік можа ставіцца для выдзялення ўстаўных канструкцый.
<br>Напрыклад:
<blockquote><em>Алеся – ёй было ўжо каля дзесяці гадкоў – сядзела за праснічкаю</em> (Я.Колас).</blockquote>
<blockquote><em>Балота зрабілася сівое ад попелу, і па ім – уначы было відаць з вёскі – бегаў агонь, адгаралі высушаны альшэўнік і ніцая лаза, што раслі высока на куп’і</em> (І.Пташнікаў).</blockquote></p></li>
</ol>

  </article>    
</section>

  <div class="likely">
    <div class="twitter">Твітнуць</div>
    <div class="facebook">Падзяліцца</div>
  <div class="vkontakte">Запосціць</div>
  <div class="telegram">Адправіць</div>
  </div>
  
  <nav>
    
      <a href="https://pravilna.by/rules/60/" class="prev"><span>&larr;</span>&nbsp;Правілы пастаноўкі двукроп’я</a>
    
    
      <a href="https://pravilna.by/rules/62/" class="next">Правілы пастаноўкі дужак&nbsp;<span>&rarr;</span></a>
      
  </nav>

  </main>
  <footer>
    <div class="copyright">
        Створана з &#x2764; и павагай да роднай мовы by <a href="https://klimchuk.com/" target="_blank">Іван Клімчук</a>
    </div>
    <div class="disclaimer">
        Інфармацыя аб правілах адпавядае тэксту закона №420-3 "Аб Правiлах беларускай арфаграфii i пунктуацыi" ад 23 ліпеня 2008 г.
    </div>
</footer>

  
    <script src="//cdn.jsdelivr.net/algoliasearch/3/algoliasearch.min.js"></script>
    <script src="//cdn.jsdelivr.net/autocomplete.js/0/autocomplete.min.js"></script>
    <script>
      var client = algoliasearch('TRE8OMB1KR', '784e81093a7bb9b63469ecd64bac6ccc');
      var index = client.initIndex('rules');
      autocomplete(
        '#search-input', {
          hint: false,
          debug: false,
          minLength: 1,
          openOnFocus: true,
          keyboardShortcuts: ['s'],
          templates: {
            footer: '<div class="branding"><div class="wrapper"><span>Працуе дякуючы</span><a target="_blank" href="https://algolia.com"><img src="https://www.algolia.com/static_assets/images/press/downloads/algolia-logo-light.svg" /></a></div></div>'
          }
        }, [{
          source: autocomplete.sources.hits(index, { hitsPerPage: 7 }),
          displayKey: 'text',
          templates: {
            suggestion: function(suggestion) {
              link = suggestion._snippetResult.link.value;
              title = suggestion._snippetResult.title.value;
              text = suggestion._snippetResult.text.value;
              output = "<a href=\"" + link + "\"><h4>" + title + "</h4><p>" + text + "</p></a>"
              return output;
            }
          }
        }]);
    </script>

    <script>
      var list = document.getElementsByTagName("ol");
      if (list.length) {
        list = list[0];
      }

      var index = 1;
      for (i in list.childNodes) {
        var node = list.childNodes[i];
        if (node.nodeType != 1 && node.nodeName != "li") {
          continue;
        }

        var link = document.createElement('a');
        link.setAttribute('href', "#p" + index);
        link.setAttribute('class', 'point');
        link.innerHTML = "#";

        var div = document.createElement('div');
        div.setAttribute('class', 'likely');
        div.innerHTML += link.outerHTML;

        var networks = ["twitter", "facebook", "vkontakte", "telegram"];

        for (i = 0; i < networks.length; i++) {
          var element = document.createElement('div');
          element.setAttribute('class', networks[i]);
          element.setAttribute('data-url', link.href);
          div.innerHTML += element.outerHTML;
        }

        node.setAttribute('id', "p" + index);
        node.innerHTML = "<div>" + node.innerHTML + div.outerHTML + "</div>" ;

        index++;
      }
    </script>
    <script src="/js/likely.js"></script>
  
</body>
</html>
